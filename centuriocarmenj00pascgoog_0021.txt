14

CENTURIO

tum vestimentis homines et frondibus artas
sternebant et flore via, laudesque canebant
nescioquas, ut equis ubi currus ducitur albis.
Dum quae sit dubito vis illa aut qui furor, ecce
in tarda, pueri, vectum demiror asella
hunc hominem. Turbae veniens adridet ovanti.
Conclamant. Sequitur subsultim pullus asellam.
Interdum veritus ne in turba deerret alumnus,
respicit ille, manu pavidum demulcet et haeret.
Dum sic adsisto, me ultro cognovit, et illo
me praetergrediens afflavit murmure vocis’
,Quae vox illa fuiti' ‚lam sum dicturus.

Ad arcem

illam non longo primus post tempore pilus

miserat et silva derasam prorsus et herbis,

sed qua tum staret nullis radicibus arbos.
Scilicet adstabam crucibus. Quid quaeque teneret,

susque id deque fuit. Collis clamore sonabat

 

